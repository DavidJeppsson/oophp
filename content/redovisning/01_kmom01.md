Redovisning kmom01
=========================

**Har du tidigare kunskaper (eller förutfattade meningar) i objektorienterad programmering i PHP eller något annat språk?**
Jag har tidigare programmerat objektorienterat i Python. Detta i kursen Oopython som gick förra läsperioden. Jag har ej testat på objektorienterad programmering i PHP tidigare, men det ska bli spännande.

**Hur gick det att komma in i PHP och programmering med objekt och klasser?**
Initialt tyckte jag att det gick bra. Grundprinciperna om klasser, metoder och objekt lärde vi oss också om i Oopython kursen. När det kom till att applicera kunskapen i Guess spelet gick det tyvärr inte lika lätt. Även om mitt största problem där var att jag inte riktigt hade greppat Sessions, tror jag.

**Hur det gick det att utföra uppgiften “Gissa numret”?**
Det gick inte så bra, jag stötte på mycket problem och hade svårt att komma igång med uppgiften. Jag känner nog att mina PHP-kunskaper ligger lite under den nivå de borde. Ska bli intressant att se hur jag löser detta i nästkommande kursmoment.

**Vilken taktik valde du för att lagra spelet i sessionen?**
Jag valde att spara det hemliga numret och antalet försök i sessions. När spelet kallar på klassen Guess(), kollar den av om det finns variabler sparade i Sessions. Om inte genereras ett nytt nummer och du har 6 nya försök. Om det finns variabler i Sessions används det sparade numret och de tidigare kvarvarande gissningarna. Tyckte det blev en bra lösning. Ett tag satt jag fast på att min text med hur många försök spelaren hade kvar visade ett försök för mycket. Som tur är kom jag ihåg föreläsningen där Mikael stötte på samma problematik. Sessions-försöken hämtas ju innan logiken körs. Genom att byta variabeln $tries mot tries från Sessionen lyckades jag dock få det rätt.

**Gick det bra att komma igång med Git och GitHub, du gjorde ungefär samma i design-kursen?**
Inga större problem, hade innan Design-kursen även använt GitHub och Git. Jag stötte dock på problem när jag använde kommandot "git tree" i och med att jag inte kunde komma ifrån vyn med cmd-d. Men utöver det var det lugna puckar.

**Har du några inledande reflektioner kring me-sidan och dess struktur, känner du igen dig från design-kursen?**
Absolut känner jag igen strukturen från Design-kursen. Det tog ett tag i början att hitta var man hittar de olika delarna. Men efter ett tag flöt det på bra. Då hittade jag instinktivt till det rätt mapp, vilket nog har mycket att göra med återanvändningen av Anax.

**Vilken är din TIL för detta kmom?**
Att jag behöver jobbar betydligt mer med min PHP-kunskap i allmänhet.
Jag tvingades även till att förstå Sessioner mycket bättre än jag gjorde tidigare. Definitivt en aha upplevelse från min sida.
